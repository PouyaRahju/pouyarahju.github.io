از بچگی به دنیای کامپیوتر و برنامه‌نویسی جذب شدم. با یه معامله بچه‌گونه در ازای نمره 20 کارنامه، پدرم یه کامپیوتر برام گرفت اما از نظر خودش یکی از اشتباهات زندگیش رو مرتکب شده بود. دلیلش بی جنبه بودن من و صبح تا شب گیم زدن بود؛ تا اینکه یه روز پسرعمم نشست پشت کامپیوترم، یه فایل به اسم a.bat ساخت و داخلش نوشت start a.bat گفت میخوام جادو کنم!  دوبار روش کلیک کرد و خب نمیدونم خودش چه انتظاری داشت اما این جادو مسیر زندگیمو کشید به اینجا، دیگه کمتر گیم میزدم و فقط سعی میکردم یه فایل bat خطرناک تر درست کنم اونم فقط با کپی پیست کردن بیشتر و بیشتر start a.bat، دیگه وقتی از اینکار خسته شدم شروع کردم به تحقیق و یادگیری برنامه نویسی و خودمو انداختم توی  دنیای پیچیده و سرد کدها. همون وقت، احساس کردم که با ایجاد مشکلات راهی برای غلبه بر مشکلات و معماها پیدا کردم، اما در طول سال‌ها این مسیر به چیزی تبدیل شد که بیشتر از هر چیز دیگه‌ای، خستگی و سرخوردگی رو به همراه داشت.
با گذشت زمان، بیشتر به سمت هک و نفوذ کشیده شدم. این کارها برای لذت، و توجیهش مقابله با سودجوها بود. در طول این سال‌ها، با مشکلات امنیتی و نفوذهای پیچیده‌ای روبرو شدم که هر کدومشون بیشتر از دیگری خسته‌کننده و دلسردکننده بود.
حالا که تصمیم به تدریس گرفتم، واقعاً نمی‌دونم چه انتظاری باید داشته باشم. این کار نه به عنوان یه شغل جدید، بلکه به عنوان یه راه برای انتقال تجربه‌ها، شروع شده. امیدوارم با تدریس، بتونم به کسایی که تازه وارد این حوزه می‌شن کمک کنم تا با تجربیات من شاید از اشتباهاتی که خودم مرتکب شدم، پیشگیری کنن. شاید این کار بتونه کمی از احساس خستگی و پشیمونی‌ای که سال‌ها با من بوده، رو جبران کنه.
